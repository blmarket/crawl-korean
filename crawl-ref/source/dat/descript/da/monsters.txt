%%%%
__cap-U_suffix

Hvis den bliver bange, bliver den vred!
%%%%
__(_suffix_examine

En fortryllelse får den til at danse gennem luften og angribe af sig selv.
%%%%
Aizul

En gang var denne slange den fremmeste vogter af en legendarisk skat, men han
faldt i unåde, da skatten blev stjålet, mens han sov. Han snoer sig nu rundt i
de underjordiske gange og søger at hævne sig på alle vordende røvere. Han er en
talentfuld troldkarl men ikke mere farlig i nærkamp end andre af hans slags.
%%%%
Antaeus

Denne forhenværende mægtige og navnkundige titans arrogance blev hans
undergang. Denne korrumperede og fordærvede dæmon er nu herre over Kokytus'
frosne sletter. Det lader til at være let at angribe hans gigantiske krop;
uheldigvis lader det også til, at kun de stærkeste angreb kan skade ham.
%%%%
Arachne

Arachne var som menneske den dygtigste væverske, men er i sin nuværende form
forbandet: halvt menneske, halvt edderkop. Hun ældes ikke længere og har en
menneskekvindes ungdom og skønhed samt en monstrøs kæmpeedderkops ben og
underkrop.

Gennem sin tusindårige levetid har hun lært magi og en del andre kneb. Forvent
at blive besnæret af edderkoppspind og magi, mens hendes kæledyr fordøjer og
fortærer dig.
%%%%
Asmodeus

En af de ærkedæmoner, som har hjemme i Helvedes dyb, omsluttet af ild.
%%%%
Azrael

En magtfuld, krigerisk ifrit. (Findes der nogen anden slags?)
%%%%
Boris

En ældgammel og mægtig dødning. Som alle sande dødninge er Boris udødelig og
vil regenerere sine udtørrede knogler, selv hvis de fuldstændigt nedbrydes.
Denne proces kan imidlertid tage måneder eller år, men Boris har mestret den
til et punkt, hvor han kan genskabe sig selv i løbet af få minutter.
%%%%
Cerebov

Cerebov, en voldelig og arrig dæmon, fremstår som et gigantiske menneske klædt
i en skinnende, gylden rustning og er bevæbnet med et enormt, bølget sværd.
%%%%
Chuck

Stenkæmpen Chuck elsker sten, jo større, desto bedre! Igennem årene har han
akkumuleret en pæn samling, inklusive nogle sjældne, fortryllede nogle af
slagsen.
%%%%
Crazy Yiuf

En runken, gammel gnold med et langt, sølvfarvet skæg. Han er bevæbnet med en
stav og bærer en kappe. Han ligner en mytologisk figur! Vent, er hans skæg
fæstnet til hans ører med kroge?
%%%%
Dispater

Herren af Jernbyen Dis.
%%%%
Dissolution

Slimbrøndene var engang en blomstrende civilisation, og Nedbryderen var profet
for dennes gud. Da byen blev erobret af dens nuværende indbyggere, overlevede
kun Nedbryderen, da han som den eneste rettroende søgte hjælp hos slimguden.
Nedbryderen blev en kolossal masse af slimsyre, men beholdt sit intellekt. Han
er fyldt med had mod alt, der kan opretholde en fast form.
%%%%
Dowan

En smuk men forfængelig elver med talent for magi og ikke meget andet. Hans
evner supplerer hans tvillingesøster Duvessas kampdygtighed perfekt.
%%%%
Duvessa

En jævnt udseende elverkriger, som er teknisk brillant i mange former for
kampteknik, men skråsikker som følge deraf. Hun suppleres af sin tvillingebror
Dowans magiske evner.
%%%%
Edmund

En af Sigmunds jaloux søskende (den yngste af ni brødre). Han har ingen af sin
brors magiske evner, men dette opvejes af hans kampfærdigheder og næse for
penge. Han er ivrig efter at bevise sin overlegenhed ved at dræbe uheldige
eventyrere med sin dyre plejl og sit skarpe vid.
%%%%
Ereshkigal

En frygtindgydende ærkedæmon, som hersker i det dødsensfarlige, underjordiske
rige Tartarus.
%%%%
Erica

En indtagende trolddomsvæverske.
%%%%
Erolcha

En særligt snu jætte-magiker.
%%%%
Eustachio

En lærling udi kunsten at tryllebinde. Han har et bølget overskæg og nogle
underfundige idéer om ære.
%%%%
Frances

En hårdfør kriger som engang besejrede en mægtig hersker af Pandæmonium i
tvekamp og tilegnede sig dæmonens rige og lensmænd. Som resultat af kampen
pådrog hun sig et dybt ar i ansigtet, som hun bærer som med stolthed frem for
skam.
%%%%
Frederick

En slank kriger og magiker, som bærer en guldrandet monokel og søger en værdig
modstander. Det er du sandsynligvis ikke.
%%%%
Gastronok

En glubsk og overraskende kløgtig snegl, som er opsat på at æde alt og alle,
han møder. På hovedet har en en spidst hat spændstigt på sned. Han anskaffede
sig hatten på samme måde, som han fik sin intelligens og sin viden om
besværgelser: ved at fortære sin tidligere ejer, en mægtig troldmand.
%%%%
Geryon

En enorm, trehovedet, bevinget ærkedæmon, vogter af Helvedes porte.
%%%%
Gloorx Vloq

En skyggefuld skikkelse indhyllet i det dybeste mørke.
%%%%
Grinder

En uduelig skyggedjævleyngel, som tidligere var torturmester i en af Helvedes
lavere cirkler. Han har tendens til at brokke sig og komme med åndssvage
kommentarer.
%%%%
Grum

En barsk udseende gnold, som bærer en af sine tidligere krigskøteres skind.
%%%%
Harold

En midaldrende dusørjæger opsat på efter at trække sig tilbage for dusørræset
efter en sidste opgave. Han ønsker at slå sig ned et sted og leve et stille liv
med sin familie ved hjælp af pengene fra hans sidste mål: dig.
%%%%
Ignacio

En dødelig kan kun forvandles til en dæmon gennem guddommelig indgriben. Dette
skete for Ignacio, efter Makhleb så hans kærlighed til sit arbejde og
tilsmilede ham. Han er nu dømt til at fortsætte sit livs store fornøjelse i al
evighed.

Selvom hans nye form omfatter en række barberbladsskarpe klinger, som er
udvokset fra hans dæmoniske lemmer, har Ignacio beholdt sin yndlingsøkse -  og
er ivrig after at teste dens blad på dig.
%%%%
Ijyb

En lille, forskruet goblin iklædt grimme, blå laser. Han har herredømmet over
dette niveau af de underjordiske gange; indtrængende straffes med døden.
%%%%
Ilsuiw

En snu vandheks af nøkkeracen, som bruger sin skønhed og besværgelser til at
lokke intetanende eventyrere i døden.
%%%%
Jessica

En ondsindet troldkvindelærling. Hun er kommet til de underjordiske gange i
håbet om at finde et stille, afsides sted, hvor hun kan studere de mørke
kunster uden at blive forstyrret.
%%%%
Jory

I levende live var Jory en simpel bonde, men som udød forvandlede han sig til
et magtfuldt væsen. Gennem utallige århundreders uliv har han udviklet sine
evner inden for kamp og magi, akkumuleret stor rigdom og mange ejendele, og han
bor nu i det tavse Stilhedens Tårn. Han har ikke tænkt sig at lade nogen
ynkelig eventyrer ødelægge al hans hårde arbejde, så enhver, som møder ham, bør
tage sig i agt!
%%%%
Joseph

Ligner en lejesvend.
%%%%
Josephine

En hæslig, gammel kone, hvis ansigt er dækket af vorter, modersmærker og hår
her og der. Josephines udseende kan narre en til at tro, at hun er en svag,
gammel kvinde, men hun er faktisk en formidabel nekromantiker. Brugen af sort
magi har sat sine spor på den engang så smukke Josephine, som nu er blevet til
en grim, gammel heks.
%%%%
Khufu

En utroligt magtfuld kejser på vej til at blive en guddom.
%%%%
Kirke

En smuk fortryllerske.
%%%%
Lom Lobon

En ældgammel og besynderligt fredfyldt dæmon. Den har et enormt, lysende øje
midt i panden med hvilket den køligt betragter dig.
%%%%
Louise

En mægtig troldkvinde klædt i tungt panser fra top til tå. Hun var engang en
eventyrer på jagt efter den sagnomspundne Sfære fra Zot, men styrtede ned i
afgrunden, hvor hun for håbløst vild. Louise var fanget på dette plan i næsten
et årti, mens hun blev leget med af de højere magter. Da hun endelig undslap
Afgrunden, var hun blevet ganske mægtig, men også fuldstændig vanvittig. Hun
vandrer nu hvileløst rundt i de underjordiske gange og leder efter andre
eventyrere, der kan dele hendes skæbne.
%%%%
Mara

Denne høje og kraftfulde dæmon er Mara, Illusionernes Herre, mægtig blandt
drømmere. Han er i stand til at skabe de mest detaljerede illusioner, som er i
stand til at vildlede selv de mægtigste og mest brillante magikere.
%%%%
Nikola

En genial videnskabsmand besat af elektricitet. I forsøget på at fuldende sin
elektriske golem kom han ud for en forfærdelig ulykke, og nu faser han ind og
ud af virkeligheden.
%%%%
Tiamat

En mægtig drage med enorme vinger. Hendes skæl synes at glitre og skifte farve,
mens du kigger.
%%%%
the Serpent of Hell tartarus

Foran dig i mørket hænger et par glødende magenta øjne. Du kan skimte omridset
af en svimlende gigantisk, senet drage. Den har dig ondt i sinde.
%%%%
acid blob

En klump sygelig, pusdryppende kød, hvorfra dødelig syre siver.
%%%%
Brimstone Fiend

En kæmpestor og mægtig dæmon omgivet af helvedesild med store, skællede vinger.
En af de mest frygtsomme indbyggere i alle Helvedes cirkler.
%%%%
Executioner

En skrækkeligt mægtig og lynsnar dæmon, hvis form er sløret af en sky af
hvirvlende le-lignende klinger.
%%%%
Hell Sentinel

En tårnende monolit konstrueret og besat af dæmoniske krafter. Tusind øjne
skuler grumt ud af sprækker i dens forrevne, tornede rustning.
%%%%
Ice Fiend

En kæmpestor frostdæmon, dækket af af rim og omsluttet af frysende vinde. En af
de mest forfærdelige beboere i Helvedes mange cirkler.
%%%%
item mimic

En tilsyneladende efterladt genstand, som faktisk er et ondsindet lille bæst i
forklædning.
%%%%
Killer Klown

En komisk figur fuld af liv og latter. Den synes at være meget glad for at se
dig ... men kan en vis skadefro spores i dens ansigtstræk? Er det der rød
ansigtsmaling, eller noget, som er meget mindre behageligt?
%%%%
Cigotuvi's Monster

Denne skrækindjagende skabning synes at være fremstillet af kropsdele fra
ethvert tænkeligt uhyre.
%%%%
